32 [a. v. 822 C. CORN. TACITI HISTOR.

ium manibus incenso: pollutae caerimoniae; magna adul-

teria ; plenum exsiliis mare ; infecti caedibus scopuli. Atro-

cius in Urbe saevitum. Nobilitas, opes, omissi gestique

honores pro crimine, et ob virtutes certissimum exitium.

5 Nee minus praemia delatorum invisa, quam scelera; cum

alii sacerdotia et consulatus ut spolia adepti, procurationes

alii et interiorem potentiam, agerent verterent. cuncta odio

et terrore. Corrupti in dominos servi, in patronos liberti;

et, quibus deerat inimicus, per amicos oppressi.

10 III. Non tamen adeo virtutum sterile saeculum, ut non

et bona exempla prodiderit. Comitatae profugos liberos

matres, secutae maritos in exsilia conjuges; propinqui au-

dentes, constantes generi; contumax etiam adversus tor-'

menta servorum fides : supremae clarorum virorum neces-

15sitates; ipsa necessitas fortiter tolerata, et laudatis anti-

quorum mortibus pares exitus. Praeter multiplices rerum

humanarum casus coelo terraque prodigia, et fulminum

monitus et futurorum praesagia, laeta, tristia, ambigua,

â€¢ manifesta. Nee enim unquam atrocioribus populi Romani

20 cladibus magisve justis indiciis approbatum est, non esse

curae deis securitatem nostram, esse ultionem.

IV. Ceterum antequam destinata componam, repetendum

videtur, qualis status urbis, quae mens exercituum, quis

habitus provinciarum, quid in toto terramm orbe validum,

25 quid aegrum fuerit; ut non modo casus eventusque rerum,

qui plerumque fortuiti sunt, sed ratio etiam causaeque

noscantur. Finis Neronis ut laetus primo gaudentium

impetu fuerat, ita varios motus animorum, non modo in

urbe apud patres aut populum aut urbanum militem, sed

30 omnes legiones ducesque conciverat, evulgato imperii area-

no posse principem alibi, quam Romae fieri. Sed patres

laeti, usurpata statim libertate licentius ut erga principem

novum et absentem; primores equitum proximi gaudio

patrum; pars populi Integra et magnis domibus annexa,

85 clientes libertique damnatorum et exsulum in spem erecti:

plebs sordida et circo ac theatris sueta, simul deterrimi

servorum, aut qui, adesis bonis, per dedecus Neronis ale-

bantur, maesti et rumorum avidi.

