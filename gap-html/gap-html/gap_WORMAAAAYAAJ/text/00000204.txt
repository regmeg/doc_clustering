200 [A. U. 82S C. CORN. TACIT! HISTOR.

haud perinde notabilis: detexit ignominiam campus et dies,

Revulsae imperatorum imagines, inhonora signa, fulgentibua

hinc inde Gallorum vexillis ; silens agmen, et velut longae

exsequiae; dux Claudius Sanctus effosso oculo, dirus ore,

5 ingenio debilior. Duplicate flagitium, postquam, desertis

Bonnensibus qastris, altera se legio miscuerat. Et vulgata

captarum legionum fama, cuncti, qui paulo ante Romano-

rum nomen horrebant, procurrentes ex agris tectisque et

undique effusi insolito spectaculo nimium fruebantur. Non

10 tulit ala Picentina gaudium insultantis vulgi, spretisque

Sancti promissis aut minis, Magontiacum abeunt; ac forte

obvio interfectore Voculae Longino, conjectis in eum telis,

initium exsolvendae in posterum culpae fecere. Legiones,

nihil mutato itinere, ante moenia Treverorum considunt.

15 LXIII. Civilis et Classicus rebus secundis sublati, an

coloniam Agrippinensem diripiendam exercitibus suis per-

mitterent, dubitavere. Saevitia ingenii et cupidine praedae

ad excidium civitatis trahebantur: obstabat ratio belli, et

novum imperium inchoantibus utilis clementiae fama. Civi-

20 lem etiam beneficii memoria flexit, quod filium ejus primo

rerum motu in colonia Agrippinensi deprehensum honorate

custodierant. Sed Transrhenanis gentibus invisa civitas

opulentia auctuque. Neque alium finem belli rebantur,

quam si promiscua ea sedes omnibus Germanis foret, aut

25 disjecta Ubios quoque dispersisset.

LXIV. Igitur Tencteri, Rheno discreta gens, missis

legatis mandata apud concilium Agrippinensium edi jubent:

quae ferocissimus e legatis in hunc modum protulit: " Re-

disse vos in corpus nomenque Germaniae, communibus deis

30 et praecipuo deorum Marti grates agimus; vobisque gratu-

lamur, quod tandem liberi inter liberos eritis. Nam ad

hunc diem flumina ac terras et coelum quodammodo ipsum

clauserant Romani, ut colloquia congressusque nostros arce-

rent, vel, quod contumeliosius est viris ad arma natis, iner-

35 mes ac prope nudi sub custode et pretio coiremus. Sed ut

amicitia societasque nostra in aeternum rata sit, postulamus

a vobis, muros coloniae, munimenta servitii, detrahatis;

etiam fera animalia, si clausa teneas, virtutis obliviscuntur;

